<p>בעבודתו האחרונה של גלעד רטמן, מיצב וידאו בעל חמישה ערוצים, מופיעים שוב ושוב נחילים של רחפנים ממונעים, נעים בתוך חלל לבן, גנרי ולא מוגדר, ללא פשר או סיום מובחן. דומה כי החלל המפורק לחמישה מסכים, המציגים זויות שונות של המבנה, מזכיר חללים מודרניסטים אוטופיים. קנה המידה אינו ברור. אלמנטים ארכיטקטונים שונים כמו עמודים, גרם מדרגות או מסדרון אינם מסגירים את גודלם הממשי ולא את גודלם של הרחפנים עצמם. רק נוחכותם המתעתעת של גופים אנושים, חצי עירומים, האוחזים בידהם שלט-רחוק, מעידה לפרקים על גודלו האמיתי של חלל מסויים. חלקי גופם, המופעים לרגע, מייצרים הזרה ליליפוטית. אלו הם המפעילים השולטים לכאורה ברחפנים הממונעים.</p>

<p>לרוב, נראים הרחפנים משייטים באויר בקבוצות אך לפעמים הם נראים כנכשלים במשימתם. מאמציהם להמריא או להתגבר על הקושי, משווים להם מיימד אנושי כלשהו. בחלק מהסצנות, מופיע חוט להט, החותח דרך החומר ממנו בנוי החלל&nbsp; וכמו ״פורס״ את המבנה.&nbsp; המבנה, כך מסתבר, עשוי כולו מקלקר. חוט הלהט, הנראה בקושי, חורך את דרכו בחומר ומותיר שובל דקיק של עשן. צליל ה״היס״ שהוא מייצר מתמזג עם קולות הרחפנים המזמזמים, עד ששניהם נקטעים&nbsp; על ידי צליל הקריסה היבש והמעומעם, שנוצר מההתמוטתות פרוסת המבנה שנחתחה. היות והחוט כמעט בלתי נראה, דומה לפעמים כי מעופם של הרחפנים עצמם הוא הגורם להתמוטטות הארכיטקטורה הכמו מודרניסטית.</p>

<p>בנג׳מין ברטון, שכתביו משפעים על עבודותיו של רטמן, יכול אולי היה לטעון כי החיתוכים הם שהופכים את המקום החלל המודרניסטי ל״לא-מקום״. <u>מעין</u> <u>סביבת</u> <u>גידול</u> <u>בלתי</u> <u>נתפסת</u><u>.</u></p>

<p>הרחפן,&nbsp; אותו החידוש טכנולוגי רב שימושי ובלתי ממופה, נתפס על פי רוב כעיין כל יכולה, תמיד נוכחת, המקנה יכולות מעקב ושליטה ממרחק, וקשורה להפקעת פרטיותו של היחיד לטובת ״מדינת העל״ (Uber-State). בעבודתו של רטמן מתהפכת הפרדיגמה. הרחפנים מופעים כקבוצה. נוכחותם אינה קשורה להפרת פרטיות, מעקב או מבט. אנו צופים ברחפנים ולא הם בנו. רטמן משתמש בהם דווקא בכדי להגדיר את החלל שאחרי מדינת הלאום הריבונית, איתה הם מזוהים על פי רוב. למעשה, טכנולוגיית רחפנים קשורה בטבורה לטישטוש היחסים שבין הפרט והמדינה, האזרחי והצבאי. הייטק (רחפנים הן טכנולוגיה מתקדמת) ולואוטק (כל ילד יכול להפעיל אותם..)</p>

<p>עתה, שמדינת הלאום הריבונית מאבדת את אחיזתה האקסלוסיבית בטכנולוגיה זו, היא הופכת לחרב פיפיות בידי המשטר:&nbsp; אמזון וחברות אחרות ממתינות לאישור בכדי להשיק את שרות משלוחי חבילות באמצעות רחפנים. מדינות מבצעות חיסולים ממוקדים של חשודים על ידי כלי טייס בלתי מאויישים, כמעט בכל מקום וללא הפרעה. בזמן שכוחות שיטור עוקבים מלמעלה אחר משיגי גבול בין מקסיקו לארצות הברית, אירגוני הפשיעה והקרטלים משתמשים באותה טכנולוגיה כדי להבריח סמים דרך אותו הגבול. אקטיביסטים ופעילים בעלי אינטרסים שונים, מנצלים את הזמינות המסחרית ומחירם הזול יחסית של הרחפנים כדי להשיג אינפורמציה על בעלי השליטה והכוח, מזוית מבט שהיתה עד עתה נחלתה של המדינה בלבד.</p>

<p>הפוטנציאל הרב-שימושי של הכלי, מקל למעשה על מדינות להפנות תקציבים אזרחיים למחקר ופיתוח של רחפנים למטרות צבאיות וצבאיות למחצה. לאחרונה חשף האירגון האירופאי Statewatch בדו״ח מפורט כי האיחוד האירופי השקיע סכומי כסף נכרים, מכספי משלם המיסים, בפיתוח טכנולוגית רחפנים על ידי חברות פרטיות.</p>

<p>300 מליון אירו השקעו בפרוייקטים הקשורים באופן ישיר או עקיף לטכנולוגית רחפנים. רחפנים הולכים ונהיים מותאמים לצרכים בטחוניים בעידודם של מחקר ופיתוח הנשלטים עליד סוכניות רב לאומיות אירופאית (וישראליות) המבקשות לנצל גם את הפוטנציאל הטכנולוגי המצוי בשווקים פרטיים. המועצה האירופית מסבסדת מזה זמן רב מחקר ופיתוח של תאגידים ויצרני רחפנים. גם המועצה להגנה אירופאית מעורבת במחקר אירופי חוצה גבולות למטרות צבאיות ואזרחיות כאחד. סוכנות החלל האירופית מממנת ומוציאה לפועל מחקרים אודות תשתית התקשורת הלוויאנית המשמשת לתעופת רחפנים. הסוכנות לפיקוח על הגבולות האיחוד האירופי משתמשת ברחפנים כדי לאתר מעברי גבול לא חוקיים של מהגרים ופליטים.</p>

<p>בהתבסס על מסקנות אלו, מצביע ג׳ונס סטאל על הקשר בין מחקר פיתוח וישום של טכנולוגיית רחפנים לבין מושג המדינה העמוקה (Deep State) וכן לקבוצות לאומניות קיצוניות..........................</p>

<p>סטאל מרחיק לכת וטוען: ״יש קשר ישיר בין הלאומיות הקיצונית לבין מדיניות ההשקעה והמחקר הפזרנית של האיחוד האירופי בטכנולוגית רחפנים. בכדי שהאזרח יסכים להפקעת פרטיותו בידי מבני הכוח של המדינה דרוש רצון מוגדר. התנעות הלאומיות הקיצניות, והפחדים שהן מלבות, מספקים את הרצון הזה.״</p>

<p>נחילים היו מאז ומעולם דימוי של רוע במדע בדיוני. ב״מלחמת הכוכבים״ למשל, מתוארים תכופות ה״רעים״ כנחיל, לא ממש מאורגן, המשייט אל תוך החלל העמוק. לעומתם נעים ה״טובים״ בדרך כלל ב״ספינת האם״ כקולקטיב מאורגן. הדימוי האחדותי של הקהילה המאורגנת בכלי טייס אחד, מנוגדת לתימרון האינדיוידואלי של הריבוי שהוא כמעיין גירסה בין-כוכבית של כנופיות האופנוענים המוכרת של ה״מלאכי הגיהנום״ ( Hell&rsquo;s Angels), או כמו סצנת המערבונים האריכיטיפית בה פושטת כנופיית אינדיאנים רכובים על סוסים,&nbsp; על שיירה של בוקרים. שורשיו של הדימוי נעוץ עוד בימי קדם במאבק בין האמפריות כבדות ומאורגנות וברברים הנעים כנחיל ומשמידים כל שנקרה בדרכם. גם כיום מצוי המערב בעיצומו של קרב עם ההשלכות ההולכות ומסתעפות של המדינה האיסלמית. דמותו של הארכי-פושע, שמקורה בתרבות הפופולרת, התגלם לפתע כצבא אמיתי (לא כריבוי כיאוטי, כפי שאולי היה מצופה), השועט קדימה ומשתלט על רחבלי ארץ גדולים בעירק ובסוריה.</p>

<p>הארכיטיפ המושגי של הנחיל, המופיע בטבע ומושאל אל התרבות, מעיד על העדפתה הברורה של התרבות המערבית השולטת, למבנים אחדותיים סינגולרים וטוטליטרים. היא חשה חרדה כלפי מבנים אותם היא מזהה כאינדיוידואליזם כאוטי. ואולם, הדיקטטורה של הסיליקון ואלי, המעצבת את התרבות והחברה, עשויה דווקא לשנות פרספטיבה. הקונגלומרט הטכנולוגי עשוי בסופו של דבר להעדיף ״אינדיוידואליות לכאורה״, כל עוד ניתן יהיה להפיק רווח מסחרי מהמידע שהיא מייצרת. במציאות בה ניתן לעקוב אחר מספר בלתי מוגבל של אזרחים, האינדיוידואלי עשוי להפסיק להחשב כאיום, אלה להפוך לנחיל צרכני חילוני, שאינו מודע לנחילותו.</p>

<p>המתח בין היחיד לקבוצה הוא נושא מרכזי ברוב עבודותיו של רטמן. הקבוצות המופעות הן בדרך כל קטנות יחסית בכדי לשמר את הדואליות בין פעולה או משימה קולקטיבית לבין איפיון ומוטיבציה יחידנית. לעיתים נדמות הקבוצות כא-היסטוריות וטרום ורבליות כמו ב״אליגטוריבר", לעיתים כקומפזציה של גלמים שרועים על גבי אגם שיבש כמו ב״צ׳ה צ׳ה היפייפה״, או כערמת יחדים שראשיהם נתונים בסד משותף ב״מולטיפילורי״.</p>
<p>התקשורת בין הפרטים בקבוצות שיוצר רטמן מצומצמת לכדי מינימום, ברוב המקרים, אם זו קיימת, היא מבוססת על מחוות ופעולות ולא על שפה. התחושה שקבוצות קדם-נחיל אלו, פועלות ביחד מתוך מטרה משותפת נוצרת אצל הצופה יותר מאשר אצל המשתתפים עצמם.</p>
<p>כך קורה גם ב״סדנה״ - מיצב וידאו רב-ערוצי שהציג רטמן בביאנאלה בונציה ב 2013. הצופה עוקב אחרי השתלשלות אירועים פרגמנטרית המתארת קבוצה בת כ 30 איש העושה דרכה דרך מחילות תת-קרקעיות ובסופה פורצת אל הביתן הישראלי בג׳רדיני. שם מקיימת הקבוצה מעיין סדנה של פיסול פורטרטים בחימר בשילוב מבעים קוליים שונים. זירת ההתרחשות של הסדנה המאולתרת היא גם החלל בו מוצגת העבודה.</p>


<p>במסגרת העבודה על ״Swarm" רטמן חקר את ההתנהגות הקולקטיבית של ארבה. נחילי ארבה נעים לכיוון אחד לא רק משום שהם תרים אחר מזון מן הצומח אלה גם משום שהם קניבלים. בעיתות מצוקה מוכתבת למעשה תנועת הנחיל על ידי מאזן אימה: כל ארבה בודד מנסה לאכול את זה שלפניו ולברוח מזה שמגיח מאחוריו.</p>

<p>המניעים הסותרים המקיימים את מה שנראה כשיתוף פעולה, היו מהגורמים ממשפעים על ההתנסחות של תנועת הרחפנים הזעירים ב ״Swarm" . לעיתים ניתן לחשוב כי גם הרחפנים, כמו הארבה, רודפים אחד אחר השני אך בו בזמן הם נדמים כמשתפים פעולה ומצייתים לעיקרון או הוראה חיצונית.</p>

<p>האם התנהגותם של הרחפנים קשורה להתמוטתתם של המבנים? לא בהכרח. בעבודותיו של רטמן אין בהכרך יחסי סיבה ותוצאה בין פעולות או אירועים שונים. יתרה מכך, אירועים מופיעים על המסך מבלי שאנו הצופים יכולים להבין מה הקדים או גרם להם. דוגמאות לכך ניתן למצוא בכל עבודותיו: ב Multipillory נתונים ראשיהם של שני עשר אנשים בסד ענק ללא סיבה ברורה (מעין עונש ללא חטא). ב״סדנה״ לא ניתן לתוות חוט מקשר שיסביר את פשר המאורעות, ב״פרוייקט 588״ אין טעם לשאול מהיכן ומדוע צצו ראשים מתוך הבוץ. כך, באופן דומה, לא ניתן להסביר מדוע הרחפנים ב ״Swarm" משייטים בתזזיתיות ובאדיקות בתוך החללים הלבנים. דבר אינו מתממש או מושג. אין מסקנה החלטית. רטמן נמנע ההסתמכות המסורתית על נרטיב המונע מסיבה ותוצאה ומותיר את הצופה בעמדה של ספקנות ותהיה מתמדת.</p>

<p>יש משהו ״בסיסי״ בעבודות של רטמן: המראה הארכאי-היפי-מרושל, העדרה של שפה מילולית והיחס לפרימיטיביות. ״Swarm" היא למעשה עבודתו הראשונה במתמקמת באופן ברור בהווה. ניתן אף לומר שהיא שולחת זרועות אל העתיד. ואולם, כפי שכבר נוכחנו, האירועים והמניעים בעבודותיו של רטמן נטועים עמוק בדיון ובקריאה של מבנים סוציולוגים בני זמינו ובהבטים הפילוסופיים של תמורות טכנולוגיות אותן אנו חובים מבלי להיות מודעים להשלכותיהן הסמויות מן העין.</p>

<p>את השרירות העלילתית בעבודותיו של רטמן יש להבין לאורן של תמורות טכנולוגיות הנמנעות מלספק צרכים ספציפים. למעשה מתקיים מצב הפוך: שינויים טכנולוגים יוצרים ומגדירים צרכים חדשים.</p>

<p>האם ״פיסבוק״ היתה החוליה החסרה בתקשורת האנושית ? סביר להניח שלא, אך מאידך לא נוכל להתעלם מהאופן שבו היא מעצבת, הלכה למעשה, את צרכינו החברתיים עד שקשה לדמיין את העולם בלעדיה.</p>

<p>העולם מונע מהתפתחויות טכנולוגיות שנראות כבעלות פוטנציאל מסחרי........</p>
<p>הצהרתו של אדוארד סנואודן בעניין הNSA חשפו עד כמה ממשלולת מוכנות להרחיק לכת בכדי לאסוף נתונים על האזרחים שלהן, גם כאשר ברור שאינם מהוים כל איום בטחוני. דומה שהסיבה לאיסוף היא פשוט היכולת לאסוף. ללא יעדים ומטרות מוגדרות, רק לשם אגירה שאולי תניב תועלת כלשהיא בעתיד גם אם זו לא ניראת לעין כרגע.</p>

<p>פן נוסף, הממחיש את הקשר ההדוק בעבודותיו של רטמן לשדות טכנולוגים, הוא העיסוק החוזר בקישוריות כפי שהיא מתגלמת במערכות דיגיטליות. המודלים של הCloud או Stack מתגלמים בעבודותיו על ידי הנוכחות הבולטת של כבלי סאונד ( The Workshop, Five Bands from Romania) ושל צינורות פלסטיק שקופים ( The 588 Project) וגם על ידי ההנחכה של מחילות תת-קרקעיות שחותרות תחת החלוקה למדינות לאום. (The Workshop). באופן מעניין, ב Swarm רטמן מקפיד להראות את האנשים המפעילים את הרחפנים בעזרת שלט-רחוק. זוהי מעין גירסת Wireless, למערכות הכבלים האנלוגים המופעים בעבודותיו הקודמות.</p>

<p>מפרספקטיבה זו, אל לנו להציב דיכטומיות בין אלמנטים ״ארציים״ (בוץ, מנהרות) ובין אלמנטים ״אויריים״ (צינורות נשימה, מקרופונים, כבלי סאונד). יש להבין את השימוש ביסודות הללו כחקירה הנסמכת, בין השאר, על הגותו של בנג׳מין ברטון: ״הארכיטקטורה של החלל הגיאו-פוליטי, עיקרון מארגן של סדר-עולם / סדר-ארץ, החלוקה המתפצלת של שטחים במרחב, על פי עקרונות חלוקה מישנית של ריבונות - כל אלו מכוננים ונאכפים: החל מהחזקה טריטוריאלית שרירותית, דרך טכניקות של שירטוט מיתוים, סדר גיאופוליטי (בשל היותו מחולק מתוך הארץ -גיאו) ועד לשפה של קוסמוגרמות ומפות עולם מדיניות, ובחזרה״. בהמשך, בהסתמך על ציטוט של פרדריק ג׳יימסון, ברטון מצביע על שורשה של הבעיה באופן שמהדהד בעבודותיו של רטמן: ״ועדיין, החזון של חזרה למלחמה אווירית טוטלית, כותב ברטון בהסתמך על ג׳יימסון,&nbsp; החלפתו של המודל ידיד-אוייב במשוואה של עצמי ואחר, אנושי ותת אנושי,&nbsp; נכונה רק באופן חלקי, היות והשאלה ביחס לאויר אינה שאלה של אלמנט כאם של "סייבר ספייס״. מידע הוא האלמנט שמעלה שאלות חדשות ביחס לחלל.</p>

<p>בין אם אלו מערכות סאונד קבורות, אנשים שעושים דרכם במחילות תת קרקעיות, או רחפנים הסורקים חללים מוגבלים, עבודתו של רטמן מעלה שאלות ביחס לקונבנציות והגדרות של טריטוריה ומרחב ע״י חפירה מתחת לפני השטח, של שינויים טכנולוגיים, רעיוניים וחברתיים, שלעיתים נותרים מוסבים או סמויים מן העיין, אך מעצבים את חיינו באופן ניכר.</p>